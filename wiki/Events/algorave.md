---
event:
  name: a bit of thai tunes
  location: Museum Siam
  date: "2024-04-05"
  endDate: "2024-04-06"
  site: https://eventpop.me/s/thai
  unlisted: false
  hosts:
    - Creatorsgarten
  eventpopId: 17379
---

:::lead
ทุกคนเคยไปงานดนตรีสดกันใช่ไหม?
แล้วถ้างานนี้ เราจะสร้างเสียงที่ไทยสุด ๆ แต่เราไม่ได้เล่นดนตรีกันด้วยเครื่องดนตรีไทย แต่เราเล่นผ่านการ ‘โค้ดดิ้ง’ ล่ะ?
แล้วถ้าไม่มีเครื่องดนตรี เสียงจะออกมาได้ยังไง? มาจากคอมรึเปล่า?
เสียงไทยจะเป็นยังไง? เหมือนเพลงมโหรีที่ฟังในคาบดนตรีไทยไหม?

มาร่วมค้นหาคำตอบกันได้ที่ a bit of thai tunes งานเทศกาลดนตรีศิลปะร่วมสมัย ที่เทคโนโลยี ศิลปะ และ ‘ไทยนิด ๆ’ มาประจบกันอย่างลงตัว
:::

{% render 'EventpopButton', id: page.event.eventpopId %}

{% render 'EventBox', name: ref %}

# กิจกรรมภายในงาน

ทุกคนจะได้พบกับการแสดง **Algorave with Thainess** หรือการสร้างเสียงดนตรีและวิชวลด้วยการเขียนโค้ดสดๆ (Live Coding) โดยศิลปินไทย และโปรแกรมเมอร์ ได้แก่ TropicalBoi, Kijjaz, Footprints on Mars, Panlert, 130.pdf, ZIN, Varut_O, CRSRCRSRRR, WrappedByte, Toxicfication, Kittiphan Janbuala, inmintcondition, Cache Collective, Kamin x REx, Michael Honeycomb และ punpitan ภายใต้ 2 โจทย์ที่ท้าทาย ได้แก่

- อะไรคือความเป็นไทย?
- เราจะตีความ ขยายกรอบหรือภาพจำ และแสดงเอกลักษณ์ของดนตรีไทยสมัยใหม่ออกมาผ่านดนตรี Algorave ได้อย่างไร?

ซึ่งโชว์นี้จะถูกฉายขึ้นบนอาคารมิวเซียมสยามหลังพระอาทิตย์ตกดินในวันศุกร์และเสาร์ที่ 5-6 เมษายน ตั้งแต่เวลา 18.30-21.00 น.ด้วยเทคนิค projection mapping ให้ทุกคนได้ร่วมเปิดประสาทสัมผัสและประสบการณ์ใหม่ ๆ เกี่ยวกับดนตรีไทย

และอีกหนึ่งกิจกรรมก็คือ Creative Coding Talk & Workshop ชวนคนที่มีความสนใจด้านนี้ไปนั่งคุยกับศิลปินที่จะมาตกผลึกวิธีคิดและแชร์ประสบการณ์ของตัวเอง พร้อมชวนทุกคนไปคิดและทดลองสร้างงานศิลปะรูปแบบใหม่จากการเขียนโค้ดไปด้วยกัน ในวันที่ 6 เมษายน ตั้งแต่เวลา 15.00-17.00 น. 